ttov. ⁴3 nr. s, nouonorto conressoass 472¹

» perversitaS, cum ad catholicorum tumulos divina viderint pro-
ldigia pullulare. Licet autem, juxta testimonium veritatis , 'sola
finalis perseverantia exigatur ad sanctitatem animae in Ecclesia
triumphanti, quoniam qui perseveraverit usque in finem, hic
salvus erit: duo tamen, virtus videlicet morum, et virtus signo-
rum, opera scilicet pietatis in vita, et miraculorum signa post
mortem, ut quis re utetur sanctus iu militanti Ecclesia, requi-
runtur: nam, quia requenter angelus Satanae se in lucis ange·
lum transfigurat, et quidam faciunt opera sua bona, ut videantur
ab hominibus, quidam etiam coruscant miraculis, quorum ta-
men vita merito reprobatur, sicut de magis legitur Pharaonis, et
etiam AntichristO, qui electos etiam, si lieri potest, inducet suis
miraculis in errorem: ob·id nec opera sufficiunt sola, nec signa:
sed cum illis praecedentibus ista succedunt, verum nobis prae-
bent indicium sanctitatis, nec immerito nos ad illius veneratio-
nem inducunt‚ quem Dominus suis ostendit miraculis veneran-
dum. Haec autem duo ex verbis Evangelistae plenius colliguntur,
ubi de Apostolis loquenS‚ ait: Illi autem profecti, praedicaverunt
ubique, Domino cooperante, et sermonem confirmante sequentibus
siquis (Marc. xv1); iu eo namque, quod ait, cooperante, eos ope-
ratos esse demonstrans: et in eo quod sequitur, sequentibus si-

nis, eos exponens, immo Dominum in eis miraculis claruisse:
oc etiam Dominus usque hodie operatur in sanctis, et potentiam
suam signis evidentibus manifestat: dum vivorum curat aegri—
tudines ad memorias mortuorum: et eos plus posse post mor-
tem, et felicius vivere mortuos, qui in Domino moriuntur, quam
qui vivunt in mund0, demonstrat. Sane veniens ad praesentiam
nostram Venerabilis frater noster Sicardus Episcopus vester,
multis viris religiosis et aliis honestis personis de sua Dioecesi
comitatus, cujusdam beati viri, et re ct nomine Homoboni, vitam
ct actuS, necnon et modum transitus ejus humiliter nobis aperuit:
ln quibus et sanctae ipsius degustavimus conversationis odorem,
Deumque mirabilem et omnia opera ejus in fide cognovimus, et
praedicavimus gloriosa. Idem etenim sanctuS, tamquam lignum,
quod plantatum est secus decursus aquarum, quod fructum suum
dat in tempore suo, prout eorumdem nobis assertio, facta tam
viva voce, quam aliorum plurium bonestorum litteris, patefecit:
adeo in lege Domini meditabatur die ac nocte, ut ei servlens in
timore, et secundum Prophetam, media nocte surgens ad confi-
tendum ei, matutinis semper laudibus interesset. Missae quoque
officium et alias Horas cum summa devotione frequentans„11a
assiduis orationibus insistebat, ut in certis boris aut incessanter
oraret, aut horas ipsas aliquando praeveniret, nisi forte ipsum
sollicitudo, quam super pace reformanda per civitatem tamquam
pacificus vir gerebat, aut occasio eleemosynae pro pauperibus
acquirendae, seu alia justa causa in aliis operibus misericordiae

